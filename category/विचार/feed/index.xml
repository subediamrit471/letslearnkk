<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	>

<channel>
	<title>विचार &#8211; लेट्स लर्न</title>
	<atom:link href="https://subediamrit471.github.io/letslearn/category/%E0%A4%B5%E0%A4%BF%E0%A4%9A%E0%A4%BE%E0%A4%B0/feed/" rel="self" type="application/rss+xml" />
	<link>https://subediamrit471.github.io/letslearn</link>
	<description>समाचार तपाइको हातमा</description>
	<lastBuildDate>Tue, 12 Sep 2023 14:31:37 +0000</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=6.3.1</generator>

<image>
	<url>https://subediamrit471.github.io/letslearn/wp-content/uploads/2023/09/output-onlinepngtools-1.png</url>
	<title>विचार &#8211; लेट्स लर्न</title>
	<link>https://subediamrit471.github.io/letslearn</link>
	<width>32</width>
	<height>32</height>
</image> 
	<item>
		<title>नेपालको सार्वजानिक खरिद प्रक्रिया</title>
		<link>https://subediamrit471.github.io/letslearn/2023/09/09/%e0%a4%9f%e0%a5%87%e0%a4%b8%e0%a5%8d%e0%a4%9f/</link>
					<comments>https://subediamrit471.github.io/letslearn/2023/09/09/%e0%a4%9f%e0%a5%87%e0%a4%b8%e0%a5%8d%e0%a4%9f/#respond</comments>
		
		<dc:creator><![CDATA[अमृत सुबेदी]]></dc:creator>
		<pubDate>Sat, 09 Sep 2023 14:00:16 +0000</pubDate>
				<category><![CDATA[विचार]]></category>
		<guid isPermaLink="false">https://subediamrit471.github.io/letslearn/?p=190</guid>

					<description><![CDATA[सार्वजानिक खरिद सम्बन्धी कार्यविधी, प्रक्रिया तथा निर्णयलाई अझ बढी खुला, पारदर्शी, वस्तुनिष्ठ र विश्वासनीय बनाउन, सार्वजानिक खरिद प्रक्रियामा प्रतिश्पर्धा, स्वच्छता, इमान्दारिता, जवाफदेहिता र विश्वासनीयता प्रबद्धन गरी मितव्ययी तथा विवेकपूर्ण ढङ्गबाट सार्वजानिक खर्चको अधिकतम प्रतिफल हाँसिल गर्न र सार्वजानिक निकायले निर्माण कार्य गर्दा गराउँदा, मालसामान, परामर्श सेवा तथा अन्य सेवा खरिद गर्दा त्यस्तो खरिदको व्यवस्थापन क्षमता [&#8230;]]]></description>
										<content:encoded><![CDATA[
<p>सार्वजानिक खरिद सम्बन्धी कार्यविधी, प्रक्रिया तथा निर्णयलाई अझ बढी खुला, पारदर्शी, वस्तुनिष्ठ र विश्वासनीय बनाउन, सार्वजानिक खरिद प्रक्रियामा प्रतिश्पर्धा, स्वच्छता, इमान्दारिता, जवाफदेहिता र विश्वासनीयता प्रबद्धन गरी मितव्ययी तथा विवेकपूर्ण ढङ्गबाट सार्वजानिक खर्चको अधिकतम प्रतिफल हाँसिल गर्न र सार्वजानिक निकायले निर्माण कार्य गर्दा गराउँदा, मालसामान, परामर्श सेवा तथा अन्य सेवा खरिद गर्दा त्यस्तो खरिदको व्यवस्थापन क्षमता अभिवृद्धी गरी उत्पादक, विक्रेता, आपुर्तिकर्ता, निर्माण व्यवसायी वा सेवा प्रदायकलाई विना भेदभाव सार्वजानिक खरिद प्रक्रियामा सहभागी हुने समान अवसर सुनिश्चित गरी सुसाशनको प्रत्याभुती गर्ने सम्बन्धमा कानुनी व्यवस्था गर्न बाञ्छनीय भएकोले सार्वजानिक खरिद ऐन बनेको हो ।</p>



<p>सामान्यतया सार्वजानिक सँस्थाले गर्ने खरिदलाई व्यवस्थित गर्नका लागि यो ऐनको जन्म भएको हो । त्यसकारण सार्वजानिक खरिदको बारेमा बुझ्नु भन्दा पहिले सार्वजानिक संस्थाको बारेमा बुझ्नु अत्यन्त जरुरी छ । सरल भाषामा भन्दा सार्वजानिक संस्था भन्नाले नेपाल सरकारको पूर्ण वा आशिंक स्वामित्व वा नियन्त्रण भएको कम्पनी, बैंक, वा समिति, प्रचलित कानुन बमोजिम स्थापना भएका नेपाल सरकारद्धारा स्थापित आयोग, संस्थान, प्राधिकरण, निगम, प्रतिष्ठान, बोर्ड, केन्द्र, परिषद वा यस्तै अन्य प्रकृतिका संस्था, नेपाल सरकारद्धारा संचालित वा नेपाल सरकारको पूर्ण वा आशिंक अनुदान प्राप्त विश्वविद्यालय, महाविद्यालय, विद्यालय, अनुसन्धान केन्द्र र अन्य यस्तै किसिमका प्राज्ञिक वा शैक्षिक संस्था, स्थानीय सरकार संचालन ऐन २०७४ अनुसार गठीत स्थानीय तह, नेपाल सरकारको ऋण, अनुदान वा जमानतमा संचालित संस्था, वा नेपाल सरकारले नेपाल राजपत्रमा सूचना प्रकाशन गरी सार्वजानिक संस्था भनी तोकेको अन्य संस्था भन्ने बुझिन्छ ।</p>



<p>सार्वजानिक खरिद ऐन वि.सं २०६३ मा लागु भएको थियो । समय र परिस्थिती र अन्य विविध कारणले गर्दा यो ऐनमा संसोधन हुँदै आएको छ तर अपेक्षाकृत रुपमा यसले सफलता पाउन भने सकेको छैन । सार्वजानिक खरिद प्रक्रियालाई पारदर्शी, वस्तुनिष्ठ र जवाफदेही बनाउन यो ऐनलाई अझ बढी सरलीकरण र परिमार्जन गर्नुपर्ने आवश्यकता छ । यसले सार्वजानिक खरिद प्रक्रियालाई व्यवस्थित बनाउन खरिद कार्यको जिम्मेवारी र खरिद विधिको स्पष्ट व्याख्या गरेको छ । सार्वजानिक निकायले मालसामान, निर्माण कार्य वा परामर्श सेवा खरिद गर्दा त्यस्तो सेवाको विवरण तयार पार्नुपर्ने, लागत अनुमान तयार गर्नुपर्ने, त्यस्तो लागत अनुमान स्वीकृत गर्नुपर्ने, खरिद योजना तयार गर्नुपर्ने, मौजुदा सूची तयार पानुपर्ने आदि जस्ता व्यवस्था गरेको छ । साथै खरिद कार्यको सम्पूर्ण जिम्मेवारी सार्वजानिक निकायको प्रमुखलाई हुने र प्रमुखले सार्वजानिक खरिद सम्बन्धी अनुभव भएको योग्य कर्मचारी बाट समेत गराउन सक्नेछ ।&nbsp;</p>



<p>सार्वजानिक खरिद ऐनले खरिदलाई सहज र प्रभावकारी बनाउन खरिद विधिको निर्माण समेत गरेको छ । साथै त्यस्ता विधि कति बेला अपनाउनु पर्ने र त्यस्का सबै प्रक्रियाको बारेमा समेत प्रष्ट उल्लेख गरेको छ । सामान्यतया मालसामान खरिद गर्दा बोलपत्र अपनाउनु पर्ने र त्यसरी बोलपत्र आह्वान गर्दा खरिदको जटिलता र मूल्य हेरी पूर्वयोग्यता निर्धारण गर्नुपर्ने जस्ता नितिगत व्यवस्था समेत यस ऐनले गरेको छ । वोलपत्र आह्वान गर्दा राष्ट्रिय बोलपत्रदाता लाई प्रथामिकता दिनुपर्ने र यदी वोलपत्र आह्वान गर्दा एक मात्र बोलपत्रदाता भएको वा कुनै अन्तराष्ट्रिय सम्झौता भएकोमा अन्तराष्ट्रिय स्तरमा समेत बोलपत्र आह्वान गर्नुपर्ने व्यवस्था पनि यसै ऐनमा छ ।&nbsp;</p>



<p>यसरी वोलपत्रदाता बाट बोलपत्र प्राप्त भएपछि कारबाही गर्ने र न्युनतम अङ्क बोलकबोल गर्ने बोलपत्रदाताबाट मालसामान खरिद वा निर्माण कार्य गर्नुपर्ने व्यवस्था छ । तर त्यसरी न्युनतम बोलपत्रदाताबाट मालसामान खरिद वा निर्माण कार्य गराउँदा कार्यको गुणस्तरता भने घटेर गएको देखिन्छ । न्युनतम अङ्क बोलकबोल गर्ने बोलपत्रदातालाई टेन्डर दिँदा राम्रो कार्य गर्न सक्ने वोलपत्रदाता पछि पर्न गएको छ । यसले गर्दा खरिद कार्य गर्दा न्युनतममा कार्य गर्ने बोलपत्रदाता र उक्त वोलपत्रदाताको पुरानो कार्यको अवस्था, हालको गुणस्तर लगायतका कुरामा समेत ध्यान दिनुपर्ने देखिन्छ ।</p>



<p>सार्वजानिक निकायको खरिद प्रक्रिया लामो र झन्झटिलो पनि छ । कुनै मालसमान वा निर्माण कार्य गर्दा बोलपत्र आह्वान गर्नुपर्ने, बोलपत्रको प्राप्ती पश्चात बोलपत्रको योग्यता जाँच गरी बोलपत्र खोल्नुपर्ने, आर्थिक र प्राविधिक प्रस्तावको अङ्क जोडी बोलपत्रदाता छनौट गर्नुपर्ने, कार्यसम्पादन जमानत लिने र अन्य निकायलाई जानकारी दिनुपर्ने जस्ता नीतिगत झन्झटले गर्दा सार्वजानिक खरिदमा प्रभाव पर्ने देखिन्छ । जति धेरै प्रक्रिया त्यती धेरै भ्रष्टाचारको सम्भावना समेत भएकोले त्यस्तो संवेदनशील प्रणालीलाई जति सक्दो छिटो सरलीकृत गर्नुपर्ने देखिन्छ&nbsp;।</p>
]]></content:encoded>
					
					<wfw:commentRss>https://subediamrit471.github.io/letslearn/2023/09/09/%e0%a4%9f%e0%a5%87%e0%a4%b8%e0%a5%8d%e0%a4%9f/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>नेपालको अबको करको बाटो</title>
		<link>https://subediamrit471.github.io/letslearn/2020/03/01/%e0%a4%a8%e0%a5%87%e0%a4%aa%e0%a4%be%e0%a4%b2%e0%a4%95%e0%a5%8b-%e0%a4%85%e0%a4%ac%e0%a4%95%e0%a5%8b-%e0%a4%95%e0%a4%b0%e0%a4%95%e0%a5%8b-%e0%a4%ac%e0%a4%be%e0%a4%9f%e0%a5%8b/</link>
					<comments>https://subediamrit471.github.io/letslearn/2020/03/01/%e0%a4%a8%e0%a5%87%e0%a4%aa%e0%a4%be%e0%a4%b2%e0%a4%95%e0%a5%8b-%e0%a4%85%e0%a4%ac%e0%a4%95%e0%a5%8b-%e0%a4%95%e0%a4%b0%e0%a4%95%e0%a5%8b-%e0%a4%ac%e0%a4%be%e0%a4%9f%e0%a5%8b/#respond</comments>
		
		<dc:creator><![CDATA[अमृत सुबेदी]]></dc:creator>
		<pubDate>Sun, 01 Mar 2020 11:37:51 +0000</pubDate>
				<category><![CDATA[विचार]]></category>
		<category><![CDATA[tax]]></category>
		<guid isPermaLink="false">https://demo.themeansar.com/newsup/lite/?p=98</guid>

					<description><![CDATA[भनिन्छ रगतको शरिरमा जति महत्व छ त्यती नै देशमा कर अनि कर प्रणालीको । त्यसैले त हरेक देशले आफ्नो आर्थिक क्षमता अनि स्रोत साधनको आधारमा कर प्रणाली अबलम्बन गरेका हुन्छन् । नेपालमा पनि धेरै पहिले देखि नै कर लगाउने चलन रहेको पाइन्छ । पहिले पहिले जुन बेला नोट अनि सिक्काको चलन आएको थिएन त्यो बेलामा [&#8230;]]]></description>
										<content:encoded><![CDATA[
<p>भनिन्छ रगतको शरिरमा जति महत्व छ त्यती नै देशमा कर अनि कर प्रणालीको । त्यसैले त हरेक देशले आफ्नो आर्थिक क्षमता अनि स्रोत साधनको आधारमा कर प्रणाली अबलम्बन गरेका हुन्छन् । नेपालमा पनि धेरै पहिले देखि नै कर लगाउने चलन रहेको पाइन्छ । पहिले पहिले जुन बेला नोट अनि सिक्काको चलन आएको थिएन त्यो बेलामा पनि साहु महाजनले अथवा भनौँ धनि शासक वर्गले लगान उठाउने चलन थियो । त्यस बेला संकलन गर्ने गरेको त्यो लगान पनि एक किसिमको कर नै थियो । समयको अन्तराल र मानव विकासको क्रमसँगै त्यस्ता किसिमका कर प्रणालीको परिर्वतन हुँदै गयो ।&nbsp;</p>



<p>नेपालमा पनि समयको त्यो गति सँगै गर्दै र सिक्दै प्रणालीको आधारमा नयाँ नयाँ किसिमका कर र कर प्रणाली विकास भए । धेरै प्रकारका करहरु लागु पनि गरियो र खारेज पनि गरियो । जुनसुकै देशको कर प्रणालीमा पनि यस्ता किसिमका प्रक्रियाहरु दोहोरिरहन्छन् । किनकी आज जे परिस्थिती छ भोली त्यो नरहन सक्छ । आज जुन कुरा विलकुल सही छ त्यो कुरा भोली सही नहुन सक्छ । त्यसैले परिवर्तन आवश्यक छ । यो हामी सबैले स्वीकार्नै पर्ने कुरा हो ।</p>



<p>UNO काे&nbsp;भर्खरैको महाशभाले नेपाल, बंगालेदश लगाएत केही मुलुकलाई सन् २०२६ सम्ममा अति कम विकसित देशको सूची बाट विकासशील देशको सूचीमा लाने निर्णय गरेको छ । यो नेपाललाई विश्वशामु चिनाउने एउटा बाटो पनि हो । यसमा राम्रा अनि नराम्रा दुवै पक्ष छन् । नेपाललाई अल्प विकसित देशको सूचीबाट विकाशशील देशको सूचीमा लाने निर्णयले गर्दा एकातिर नेपालले पाउँदै आएको अनुदान एवं सहयोग घटेर जानेछ भने अर्कोतिर नेपाललाई त्यस्ता किसिमका सहयोगहरुको सट्टमा आन्तरिक स्रोत बाट नै परिपुर्ति गर्नुपर्ने देखिन्छ । नेपाल सामु २०२६ सम्म विकासशील देशको सूचीमा स्थानान्तरण हुँदै गर्दा स्रोत साधनको वृद्धिमा ठूलो चुनौती छन् । अब नेपाल सरकारले पाउँदै आएको अनुदान, सहुलियतपुर्ण ऋण लगाएतका अन्य सुविधामा पनि कटौती हुँदै जानेछ । त्यस्कारण नेपालसरकारले त्यस्ता किसिमका अनुदान र सहयोगलाई देश भित्रकै आन्तरिक स्रोतले परिपुर्ति गर्दै लैजानुपर्ने टड्कारो आवश्यकता छ ।</p>



<p>विश्वका प्राय अल्पविकसित सहित धेरै देशहरुमा जस्तै नेपालमा पनि घाटा बजेट ल्याउने चलन छ । त्यसकारण पनि अबका वर्षहरुमा पनी नेपाल सरकारले घाटा बजेट नै ल्याने कुरामा सायद दुविधा नै छैन । हालको अवस्थामा पनि स्रोत साधनको कमीले गर्दा घाटा बजेट ल्याउने सरकारले अब झन वैदेशिक सहयोग र अनुदान पनि रोकिएपछि कसरी देशको प्रशाशनिक खर्च धान्न सक्ला ? अवश्य पनि सक्ने अवस्था नै छैन । त्यसकारण नेपालमा आन्तरिक स्रोतबाट राजश्व वृद्धि गर्नु बाहेक अर्काे विकल्प छैन ।&nbsp;</p>



<p>नेपालमा राजश्व विभिन्न शिर्षहरुमा संकलन गर्ने गरिन्छ । चाहे त्यो गैर कर राजश्व होस वा कर राजश्व । अबको परिस्थितिमा नेपालमा ठूलोमात्रामा राजश्व संकलन गर्नुपर्ने भएकोले पनि नेपाल सरकारले पनि अब राजश्व जुन क्षेत्रबाट धेरै उठ्छ त्यही क्षेत्रमा ध्यान दिनेमा संका छैन । नेपालमा गैरकर राजश्वको कुल उत्पादनमा अंश धेरै छैन भन्ने कुरा हामी सबैलाई थाहा भएको कुरानै हो । देशमा संंकलन हुने कुल राजश्वको अंशमा कर राजश्वकै अंश धेरै छ अझ त्यसमा पनि मूल्य अभिवृद्धि कर (मु.अ.क) कै मुख्य योगदान छ । त्यसकारण अब मुल्य अभिवृद्धि कर संकलनकमा राज्यको प्राथामिकतामा पर्नेछ । यो कुरा हालकै अर्थमन्त्रीको अभिव्यक्तिबाट पनि थाहा पाउन सकिन्छ ।</p>



<p>हालको आर्थिक सर्वेक्षण अनुसार कुल जनसंख्याको १८ प्रतिशत भन्दा बढी जनसंख्या गरिबिको रेखामुनी रहेको देशमा प्रगतिशील कर प्रणाली अपरिहार्य छ । नेपालको आयकरमा प्रगतिशील प्रणाली अबलम्बन गरेता पनि समयानुसार परिर्वतन हुन सकेको छैन । पुरानै ऐन र कानुनमा थोरैमात्र परिमार्जन गर्ने अनी हामिले समयसापेक्ष परिवर्तन गरेका छौँ भनेर गर्व गर्ने र सर्वसाधारणमा भ्रम फैलाउने कुरा बाहेक केही भएको देख्न सकिदैँन । अब नेपालमा सामान्य परिवर्तनले मात्रै पुग्ने अवस्था छैन । हाल चलिआएका ऐन कानुनलाई अलिकति संसोधन मात्रै हैन अब क्रान्तीकारी परिवर्तन आवश्यक छ । अबको हाम्रो बाटो भनेको छलाङ मार्ने नै हो ।</p>



<p>सामान्यतया धेरै कमाउनेलाई धेरै कर लगाउने र थोरै आयस्रोत भएका व्यक्तिलाई कम कर लगाउने प्रणालीलाई प्रगतिशील कर प्रणाली भनिन्छ । नेपालको अबको बाटो भनेको आन्तरिक राजश्व वृद्धि भएको, राज्यको ध्यान मु. अ. क मा गएको र देशको ठूलो हिस्सा गरिबीको रेखामुनी रहेको अवस्थालाई आत्मसात गर्दै अबको कर प्रणाली मोडिनु पर्ने दखिन्छ । तर यसको उल्टो राज्यको ध्यान मुल्य अभिवृद्धि करमा छ । मुल्य अभिवृद्धि कर भनेको त्यस्तो प्रकारको कर हो जसमा एक रुपैयाँ आम्दनाी हुनेले पनि १३ प्रतिशत कर तिर्नुपर्छ भने १ अर्ब आम्दानी हुनेले पनि त्यती नै । सन् २०२६ बाट विकासशील मुलुकको सुचीमा जाने लक्ष्य राखेको राज्यले के अब मु.अ.क वृद्धि गर्दैमा के देश समृद्धी तर्फ जान्छ त, यो कुरा आँफैमा गहन कुरा हो । Lorenz Curve होस वा Gini Co-effiecient होस यी सिद्धान्तले भनेझै यसले त धनीलाई अझ धनी बनाउँछ भने गरिबलाई अझ गरिब बनाउदै लानेछ । यसले देशको सन्तुलित विकास त हुँदैन नै अझ यसले देशलाई विनाशको बाटो तर्फ लानेछ । तर्सथ राज्यको यस विषयमा ध्यान जाओस । राज्यले मागेको नीति र ऐन कानुन राज्यले प्राप्त गरोस् । राज्यको निर्माणमा सबैको ध्यान जाओस । हामी सबैको शुभकानमा&nbsp;</p>



<p>जय देश</p>



<p>जय कर प्रणाली&nbsp;</p>
]]></content:encoded>
					
					<wfw:commentRss>https://subediamrit471.github.io/letslearn/2020/03/01/%e0%a4%a8%e0%a5%87%e0%a4%aa%e0%a4%be%e0%a4%b2%e0%a4%95%e0%a5%8b-%e0%a4%85%e0%a4%ac%e0%a4%95%e0%a5%8b-%e0%a4%95%e0%a4%b0%e0%a4%95%e0%a5%8b-%e0%a4%ac%e0%a4%be%e0%a4%9f%e0%a5%8b/feed/</wfw:commentRss>
			<slash:comments>0</slash:comments>
		
		
			</item>
		<item>
		<title>नेपालमा वित्तीय क्षेत्र सुधारको प्रयास</title>
		<link>https://subediamrit471.github.io/letslearn/2020/01/12/metro-citys-should-make-road-with-protection-in-mind/</link>
					<comments>https://subediamrit471.github.io/letslearn/2020/01/12/metro-citys-should-make-road-with-protection-in-mind/#respond</comments>
		
		<dc:creator><![CDATA[अमृत सुबेदी]]></dc:creator>
		<pubDate>Sun, 12 Jan 2020 16:38:07 +0000</pubDate>
				<category><![CDATA[विचार]]></category>
		<category><![CDATA[Business]]></category>
		<guid isPermaLink="false">https://demo.themeansar.com/newsup/lite/?p=42</guid>

					<description><![CDATA[कुनैपनि मुलुकको अर्थव्यवस्थाको आधारस्तम्भ भनेको त्यस देशको वित्तीय क्षेत्र हो। कुशल वित्तीय मध्यस्थताको माध्यमद्वारा दिगो आर्थिक वृद्धि हासिल गर्ने कार्यमा अर्थव्यवस्थालाई प्रोत्साहित गर्ने काम वित्तीय क्षेत्रको हुने गर्दछ । आर्थिक स्रोतहरू लागत तथा जोखिमको न्यूनीकरण, अवसरको वृद्धि तथा विविधीकरण, स्रोतहरूको कुशल समायोजन तथा उत्पादनशीलता वृद्धि गर्दै आर्थिक वृद्धि गर्ने काममा आधुनिक वित्तीय प्रणालीले महत्वपूर्ण भूमिका [&#8230;]]]></description>
										<content:encoded><![CDATA[
<p>कुनैपनि मुलुकको अर्थव्यवस्थाको आधारस्तम्भ भनेको त्यस देशको वित्तीय क्षेत्र हो। कुशल वित्तीय मध्यस्थताको माध्यमद्वारा दिगो आर्थिक वृद्धि हासिल गर्ने कार्यमा अर्थव्यवस्थालाई प्रोत्साहित गर्ने काम वित्तीय क्षेत्रको हुने गर्दछ । आर्थिक स्रोतहरू लागत तथा जोखिमको न्यूनीकरण, अवसरको वृद्धि तथा विविधीकरण, स्रोतहरूको कुशल समायोजन तथा उत्पादनशीलता वृद्धि गर्दै आर्थिक वृद्धि गर्ने काममा आधुनिक वित्तीय प्रणालीले महत्वपूर्ण भूमिका खेल्छ । चुस्त तथा स्वस्थ्य वित्तीय प्रणालीले वास्तविक क्षेत्रको दिगोवृद्धि तथा अर्थव्यवस्थाका अनिश्चितता तथा अवरोध हटाउँदै राष्ट्रको मुख्य उद्देश्य आर्थिक विकास तथा गरिबी निवारण हासिल गर्न सक्ने बनाउँछ । आर्थिक विकासको पूर्वाधारका रूपमा वित्तीय क्षेत्र रहेको हुन्छ । वित्तीय क्षेत्र भनेको सरकारी निकायहरू, व्यावसायिक कार्यहरू तथा नागरिकहरूका लागि आवश्यक अल्पकालीन, मध्यकालीन तथा दीर्घकालीन अवधिका वित्तीय साधनहरूको माग र आपूर्तिको प्रबन्ध मिलाउने विस्तृत क्षेत्र हो । आर्थिक प्रगतिको सम्भावनालाई विनाअवरोध बिस्तार गर्न स्वस्थ र प्रभावकारी वित्तीय प्रणाली आवश्यक पर्दछ । यसरी उपलब्ध स्रोत र साधनकोप्रभावकारी परिचालन गर्न, लागत र जोखिमलाई उचित व्यवस्थापन गर्न, विविध सम्भावनाहरूलाई अवसरमा रूपान्तरण गर्न र समग्र उत्पादकत्वमा वृद्धि गरी आर्थिक संवृद्धि हासिल गर्न वित्तीय क्षेत्रले प्रमुख भूमिका खेलेको हुन्छ ।&nbsp;</p>



<h3 class="wp-block-heading">नेपालमा वित्तीय क्षेत्र सुधारको विकासक्रम&nbsp;</h3>



<p>विश्व अर्थव्यवस्थामा सन् १९८० देखि आएकोउदारीकरणलाई नेपालको अर्थव्यवस्थाले आत्मसात गर्दाको समय सन् १९८० को मध्यदेखि नेपालमा वित्तीय सेवाहरूको कार्यक्षमता अभिवृद्धि गर्ने उद्देश्यले नेपालमा अनौपचारिक रूपमा वित्तीय क्षेत्र सुधार कार्यक्रम सञ्चालनमा आयो । तत्पश्चात् बैङ्क तथा वित्तीय मध्यस्थकर्ताहरूलाई वित्तीय कारोबारको इजाजत प्रदान गर्ने सम्बन्धमा उदारीकरणको नीति अवलम्बन गरिएको थियो । त्यस अवस्थामा सरकारी स्वामित्वका दुई वाणिज्य बैङ्कहरू नेपाल बैङ्क लिमिटेड तथा राष्ट्रिय वाणिज्य बैङ्कको एकाधिकारी बजार संयन्त्रमा निजी क्षेत्रको बैङ्किङ संस्था सञ्चालनमा आउन सक्ने गरी वित्तीय क्षेत्रमा गरिएका प्रमुख सुधारहरू, जस्तो वाणिज्य बैङ्कहरूलाई व्याजदर निर्धारणमा पूर्ण स्वायत्तता प्रदान गरिनुतथा विकास बैङ्क, वित्त कम्पनी, सहकारी संस्था र गैरसरकारी संस्थाहरूलाई सर्तसहित निक्षेप स्वीकार गर्न स्वीकृति प्रदान गरिनु, चालुखाता पूर्ण रूपमा परिवत्र्यता एवं खुला बजार सञ्चालनमार्फत मौद्रिक नीतिको अप्रत्यक्ष उपकरणको प्रयोग वित्तीय क्षेत्रको बिस्तारका क्रममा अवलम्बन गरिएका केही महत्वपूर्ण व्यवस्थाहरू रहेका थिए । वि.सं. २०४२ सालमा नेपालको अर्थव्यवस्थामा देखा परेका भुक्तान सन्तुलनको प्रतिकूलतालाई अनुकूल बनाउन आन्तरिक प्रयत्नले मात्र सम्भव नहुने महसुस गरी तत्कालीन सरकारले अन्तर्राष्ट्रिय मुद्रा कोषसँग संरचनागत समायोजन सहुलियत लिएर संरचनात्मक समायोजन कार्यक्रम लागू ग¥यो । यसरी अन्तर्राष्ट्रिय मुद्रा कोषसँग सहयोग लिँदा कोषसँग गरिएका प्रतिबद्धताबाट नै नेपालमा आर्थिक उदारीकरण एवं वित्तीय क्षेत्र सुधारको कार्य प्रारम्भ भएको मान्न सकिन्छ । त्यस अवस्थामा वित्तीय क्षेत्रलाई सुसङ्गठित बनाइराख्न विगतमा अवलम्बन गरिएका नीतिगत व्यवस्थाहरू खास गरी निम्नलिखित उद्देश्यहरू निर्देशित थिए :</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />वित्तीय प्रणालीलाई बजारमुखी बनाउनु,&nbsp;</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />वित्तीय प्रणालीकोविकासमा निजी क्षेत्रलाई सहभागी बनाउनु,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />वित्तीय प्रणालीलाई प्रतिस्पर्धी बनाई दक्षता वृद्धि गर्नु,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />वित्तीय उपकरणहरूमा गुणात्मक सुधार ल्याई उपकरणहरूको उपलब्धता बढाउनु,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />मुलुकमा पुँजी बजारको विकास गर्नु आदि ।&nbsp;</p>



<p>यसरी बैङ्किङ क्षेत्रमा निजी क्षेत्रको प्रवेशलाई आमन्त्रण एवं बैदेसिक लगानी बैङ्किङ क्षेत्रमा प्रवेशसँगै वित्तीय क्षेत्रलाई बढी प्रतिस्पर्धी, सक्षम र स्वस्थ्य बनाई सर्वसाधारणलाई छिटोछरितो, सर्वसुलभ र स्तरीय बैङ्किङ सेवा प्रदान गर्न केन्द्रीय बैङ्ककोभूमिका तथा जिम्मेदारी बिस्तार हुन पुग्यो। सरकारी स्वामित्वका बैङ्कहरूको समग्र वित्तीय स्थिति दिनप्रतिदिन प्रतिकूल हुँदैजान थाल्यो । IMF को SAF न्तर्गत वित्तीय क्षेत्रलाई उदार बनाउने नीतिगत व्यवस्थाअनुरूप केन्द्रीय बैङ्कको प्रत्यक्ष नियमन र सुपरीवेक्षणकोभूमिका खुकुलो पार्दै लगियो । खास गरी वाणिज्य बैङ्कहरूले सन् १९८० देखि १९९० को अवधिमा विदेशी मुद्रामा निक्षेप स्वीकार गर्ने व्यवस्था, मौद्रिक नियन्त्रणका लागि साप्ताहिक रूपमा ट्रेजरी बिलको बोलकबोल, खुला बजारको सञ्चालन, कर्जा सूचना केन्द्रको स्थापना, नेपाल औद्योगिक विकास निगमलाई केन्द्रीय बैङ्कको नियमनको परिधिभित्र ल्याउने नीतिगत सुधार भएको देखिन्छ । अनौपचारिक वित्तीय क्षेत्रको सुधारलाई निरन्तरताको क्रममा वित्त कम्पनी ऐन, २०४८, सहकारी ऐन, २०४८, विकास बैङ्क ऐन, २०५३, कम्पनी ऐन, २०४८ आए । बजारमा नयाँ–नयाँ वित्तीय उपकरणमार्फत ग्राहकहरूलाई वित्तीय सेवा र सुविधा पनि उपलब्ध हुन थाल्यो। यस अवधिमा नेपाल राष्ट्र बैङ्कले केन्द्रीय बैङ्कको हैसियतले वित्तीय क्षेत्रको सङ्ख्यात्मक उपस्थितिलाई व्यवस्थित गर्न तथा वित्तीय प्रणालीलाई सुदृढीकरण गर्न विभिन्न प्रकारका प्रयासहरू गरेको देखिन्छ । बैङ्क तथा वित्तीय संस्थाहरूलाई प्रभावकारी रूपमा नियमन तथा सुपरीवेक्षण गर्न अन्तर्राष्ट्रिय सुपरीवेक्षण संस्था वासेलद्वारा प्रतिपादित सुपरीवेक्षणको मुख्य सिद्धान्त&nbsp; लाई आधार बनाई पुँजीकोष, वैधानिक तरलता, कर्जा वर्गीकरण तथा जोखिम कोषको व्यवस्था लगायतका Prudential Norms जारी भए । साथैयस अवधिमा UNDP को सहयोगमा NRB र RBB मा देखिएका समस्याहरूको अध्ययन तथा विश्लेषण गर्न Commercial Bank Problem Analysis and Strategy Study को काम भयो र सोही अध्ययन प्रतिवेदनका आधारमा पुँजी थप लगायतका कामहरू गरिए ।&nbsp;</p>



<h4 class="wp-block-heading">आपचारिक वित्तीय क्षेत्र सुधार कार्यक्रम&nbsp;</h4>



<p>वित्तीय क्षेत्रको सुधारमा खास गरी वाणिज्य बैङ्कहरूको सुधारको प्रसङ्गलेनै प्रमुख स्थान पाएको हुन्छ । सन् १९८० देखि नै आर्थिक उदारीकरणको नीतिलाई प्रवद्र्धन गर्न सरकारका तर्फबाट चालिएका आर्थिक सुधारका प्रयासहरूले मात्र वित्तीय सुधारको आवश्यकता परिपूर्ति हुने अवस्था देखिएन । नियमित रूपमा वित्तीय क्षेत्रलाई व्यवस्थित पार्न र केन्द्रीय बैङ्कबाट भएका प्रयासबाट मात्र लक्ष्य हासिल गर्न कठिन हुने देखियो । यसका साथै वित्तीय क्षेत्रको ठूलो हिस्सा ओगटेको नेपाल बैङ्क लिमिटेड&nbsp; र राष्ट्रिय वाणिज्य बैङ्क झन् सङ्कटतिर धकेलिनु, देशमा नयाँ बैङ्क तथा वित्तीय संस्थाहरू थपिनु र स्थापनाको केही वर्षमा नै निजी क्षेत्रका बैङ्क तथा वित्तीय संस्थाहरूमा समेत विविध समस्याहरू देखा पर्नु आदि कारणले वित्तीय क्षेत्र सुधारका लागि सरकार तथा केन्द्रीय बैङ्कले छुट्टैर महत्वपूर्ण प्याकेज ल्याउनुपर्ने आवश्यकता भयो । वाणिज्य बैङ्कमा सञ्चालित हिसाब मिलान परियोजना र अन्तर्राष्ट्रिय लेखापरीक्षण संस्थाले सन् २००० मा नेपाल बैङ्क लिमिटेडको लेखापरीक्षण गरी विभिन्न समस्या, जस्तो– संस्थागत सुशासन कमजोर रहेको, लगानी प्रक्रियामा त्रुटि, भ्रष्ट आचरणका कर्मचारी, व्यवस्थापकीय व्यावसायिक तथा रणनीतिक योजनाको अभाव जस्ता समस्या देखाई बैङ्क प्राविधिक रूपमा टाट पल्टिने स्थितिमा पुगेको प्रतिवेदन सार्वजनिक ग¥यो । यसरी तत्कालीन अवस्थामा ७०% बजार हिस्सा ओगटेका वाणिज्य बैङ्कहरूको दयनीय अवस्थालाई सुधार गरी विश्वसनीय वित्तीय मध्यस्थतालाई सुदृढीकरण गर्ने मुख्य उद्देश्यसहित सरकारले स्पष्ट मार्गचित्र सहितको वित्तीय सुधार रणनीति, २०५७ जारी ग¥यो । यसरी वित्तीय क्षेत्रको सुधारमा विभिन्न सरकारी तथा बैदेसिक सहयोग परिचालन भएको छ । नेपालमा सञ्चालित वित्तीय क्षेत्र सुधार कार्यक्रमलाई मुख्य रूपमा सहयोग पु¥याउने राष्ट्रिय तथा अन्तर्राष्ट्रिय निकायमा नेपाल सरकार, नेपाल राष्ट्र बैङ्क, एसियाली विकास बैङ्क, अन्तर्राष्ट्रिय मुद्रा कोष, विश्व बैङ्क र अन्तर्राष्ट्रिय विकास विभाग प्रमुख रहेका छन् । सरकारद्वारा २०५७ मा जारी वित्तीय क्षेत्र सुधार रणनीतिले जोड दिएका मुख्य उद्देश्यहरू निम्नलिखित छन्ः&nbsp;</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />केन्द्रीय बैङ्कको सुदृढीकरण गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />बैङ्किङ क्षेत्रमा विद्यमान लेखा तथा लेखापरीक्षण व्यवस्थामा सुधार गर्ने,&nbsp;</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />पर्याप्त पारदर्शिता र प्रतिस्पर्धाका माध्यमबाट वित्तीय अनुशासन कायम गर्ने,&nbsp;</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />वित्तीय सम्झौताहरू लागूगर्ने सम्बन्धमा कानुनी र अदालती प्रक्रिया सुधार गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />गरिबी निवारणमा प्रोत्साहन गर्ने कार्यक्रम सञ्चालनमा वित्तीय हस्तक्षेपलाई केन्द्रित गर्ने आदि ।</p>



<p>नेपाल सरकारको रणनीतिपत्रले नेपालको केन्द्रीय बैङ्कको महत्वपूर्ण जिम्मेवारी, जवाफदेहिता तथा भूमिका वृद्धि गरेको छ । नेपाल सरकारले नेपाल राष्ट्र बैङ्कले खेल्न सक्ने भूमिका, जस्तो बैङ्क तथा वित्तीय संस्थाको नियमन तथा निरीक्षण र सुपरीवेक्षण गर्ने कार्यमा पूर्ण रूपले सहयोग पु¥याएको छ । घोषित उद्देश्य हासिल गर्नका लागि नेपाल सरकारको रणनीति पेपरमा उल्लिखित रणनीतिहरू निम्नलिखित छन्ः</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />बैङ्किङ एवं वित्तीय प्रतिस्पर्धामा अभिवृद्धि गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />वित्तीय एवं बैङ्किङ कानुनकोसंरचनामा सुधार गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />नेपाल राष्ट्रबैङ्ककोनिरीक्षण तथा सुपरीवेक्षण क्षमतामा अभिवृद्धि गर्ने</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />पर्याप्त प्रतिस्पर्धा एवं पारदर्शिताकोअनुशरण गरी वित्तीय अनुशासन प्रवद्र्धन गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />नेपाल बैङ्क लिमिटेड र राष्ट्रिय वाणिज्य बैङ्ककोव्यवस्थापन सुधार गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />नेपाल औद्योगिक विकास निगम र कृषि विकास बैङ्क लि. कोव्यवस्थापन सुधार गर्ने</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />क्षेत्रीय रूपमा वित्तीय आवश्यकताकोपरिपूर्ति गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />क्षेत्रीय विकास बैङ्कहरूकोस्थापना गर्ने</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />ग्रामीण विकास बैङ्ककोपुनर्संरचना गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />साख मूल्याङ्कन संस्थाकोस्थापना गर्ने,&nbsp;</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />कर्जा सूचना केन्द्रकोस्थापना गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />AMC को स्थापना (समस्या व्यवस्थापन कम्पनी) गर्ने</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />बैङ्कर्स प्रशिक्षण केन्द्रको पुनर्संरचना गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />ऋण असुली न्यायाधीकरणको स्थापना गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />लेखा एवं लेखापरीक्षण प्रणालीमा सुधार गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />पुँजी स्वामित्व ढाँचाकोपुनरावलोकन गर्ने आदि ।&nbsp;</p>



<p>घोषित उद्देश्य प्राप्तिका लागि नेपाल राष्ट्र बैङ्कलेवित्तीय क्षेत्र सुधार कार्यक्रमलाई दुई चरणमा बाँडेकोथियो ।&nbsp;</p>



<h4 class="wp-block-heading">(क) पहिलोचरण&nbsp;</h4>



<p>प्हिलो चरण अन्तर्गत वित्तीय क्षेत्र प्राविधिक सहयोग कार्यक्रम थियो। यो कार्यक्रम विश्व बैङ्कको अन्तर्राष्ट्रिय विकास संस्था को सहयोगमा सन् २००३ को अप्रिलदेखि सुरु भई सन् २००७ जुनसम्म सञ्चालन भयो । यसको कुल लागत ३.१ करोड अमेरिकी डलर थियो । त्यस मध्ये १.६० करोड&nbsp; DFID को ऋण र १ करोड डलर अनुदान थियो। त्यसमा सरकारी अनुदान ४१ लाख डलर थियो । पहिलो चरणको कार्यक्रमले जोड दिएका सुधारका क्षेत्र निम्नलिखित थिए :</p>



<p>१. नेपाल राष्ट्रबैङ्कको रिइन्जिनियरिङ</p>



<p>२. दुई ठूला वाणिज्य बैङ्क NRB र RBB को पुनर्संरचना र&nbsp;</p>



<p>३. समग्र वित्तीय क्षेत्रकोक्षमता अभिवृद्धि ।&nbsp;</p>



<p><strong>(ख) दोस्रोचरण&nbsp;</strong></p>



<p>पहिलो चरणको कार्यक्रमलाई नै निरन्तरता प्रदान गर्न दोस्रो चरणको कार्यक्रम लागू गरियो । यसका लागि IDA सँग ऋण सम्झौता सन् २००७ को जुनमा भयो । सो परियोजनाको अवधि सन् २००९ को अप्रिलसम्म थियो। त्यसअन्तर्गत IDA सँग ६.८५ करोड अमेरिकी डलर ऋण तथा नेपाल सरकारको ७० लाख डलर अनुदानमा परियोजना सञ्चालन गर्ने लक्ष्य लिइएको थियो । त्यस परियोजना अन्तर्गत जनशक्ति विकास, लेखाप्रणालीमा सुधार, नियमन तथा सुपरीवेक्षणका क्षेत्रमा थप सुदृढीकरण, सूचना तथा प्रविधिको गुणस्तरमा विकास लगायतका कार्यक्रममा उपरोक्त रकम खर्च गर्ने कार्यक्रम बनाइएको थियो। हालका दिनमा वित्तीय क्षेत्र सुधारमा विदेशी सहयोगमा सञ्चालित कार्यक्रम रोकिए तापनि नेपाल सरकार तथा नेपाल राष्ट्र बैङ्कले सुधार कार्यक्रमलाई निरन्तरता दिइरहेका छन्। अझैपनि वित्तीय क्षेत्र पूर्णरूपमा सक्षम तथा सबल रूपमा सञ्चालन हुन नसकिरहेको अवस्थामा यसको सुधारको निरन्तरताको सान्दर्भिकता रहिरहेको छ । सरकारी स्वामित्वमा रहेका दुई ठूला बैङ्कहरू NRB र RBB अझैपनि स्वतन्त्र समूहको व्यावस्थापनमा छाडन सक्ने अवस्था छैन । अझैपनि यी बैङ्कहरूको पुँजीकोष ऋणात्मक छ । नेपाल राष्ट्र बैङ्कको नियमन तथा सुपरीवेक्षण कार्यमा बढ्दो वित्तीय संस्थाहरूको सङ्ख्या तथा नयाँ वित्तीय उपकरणको प्रयोगले चुनौती थप्दै लगेकोछ । वित्तीय क्षेत्रको क्षमता अभिवृद्धि कार्यको निरन्तरताको आवश्यकता अझैपनि उत्तिकैछ । जस्तो ग्रामीण क्षेत्रमा वित्तीय पहुँच, ठूला मेघा परियोजना स्रोतको सुनिश्चिता आदि विषयमा सुधारको औचित्य कम भएको छैन । यिनै तथ्यलाई मध्यनजर गर्दै नेपाल राष्ट्र बैङ्कले मौद्रिक नीति, २०६७÷६८ जारी गर्नेक्रममा वित्तीय क्षेत्र सुधार कार्यक्रमलाई निरन्तरता दिएकोछ । हालसम्म वित्तीय क्षेत्र सुधार कार्यक्रमबाट प्राप्त उपलब्धि विदेशी दातृ संस्थाहरू, नेपाल सरकार र केन्द्रीय बैङ्कको समन्वयमा भएका प्रयास एवं ठूलो लागतमा सञ्चालित वित्तीय क्षेत्र सुधार कार्यक्रमका सम्बन्धमा विभिन्न पक्षबाट फरक–फरक प्रतिक्रिया आएको पाइन्छ । ठूलो लागतसहित सञ्चालित सुधार कार्यक्रमले लक्षित उद्देश्य समयमा नै प्राप्त गर्न नसक्नु, राजनीतिक क्षेत्रको हस्तक्षेपले सुधारको कार्यक्रममा व्यावसायिकता नहुनु, लागतको तुलनामा उपलब्धि कम हुनुआदि अवस्थालाई मात्र ध्यान केन्द्रित गर्ने समूहले सुधार कार्यक्रमप्रति असन्तुष्टि जाहेर गरेका छन् । अर्कोतर्फ झन्डै धरासायी अवस्थामा पुगेका सरकारी बैङ्कहरू एवं कठिन वातावरणीय परिवेशमा सञ्चालित समग्र वित्तीय प्रणालीलाई सुरक्षित रूपमा अहिलेको अवस्थामा ल्याइपु¥याएकोमा सन्तोष व्यक्त गर्ने पक्षहरू पनि प्रशस्त देखिन्छन्। यसरी जेजस्ता कमीकमजोरी देखिए पनि वित्तीय क्षेत्र सुधारको उपलब्धिलाई निम्नलिखित तथ्यगत आधारमा प्रस्तुत गर्न सकिन्छ ः&nbsp;</p>



<p>(क) नेपाल राष्ट्र बैङ्कको पुनर्संरचनातर्फ तत्कालीन नेपाल राष्ट्र बैङ्क ऐन, २०१२ मा उल्लिखित उद्देश्य, संरचना एवं कानुनी व्यवस्थाबाट वित्तीय क्षेत्र सुधारका लक्ष्यहरू प्राप्त गर्न प्रायः असम्भव भएकोले नेपाल राष्ट्र बैङ्क ऐनको प्रस्तावनामा नै परिवर्तन गरी केन्द्रीय बैङ्कलाई सहायक कार्यबाट&nbsp; प्रमुख कार्य मा केन्द्रित गर्ने कार्य भयो। नेपाल राष्ट्र बैङ्कलाई पारदर्शीर शीघ्र निर्णय गर्न सक्ने सङ्गठनका रूपमा स्थापित गर्न बैङ्कको स्वायत्तताका लागि विशेष व्यवस्थाहरू गरिए । NRB को पुनर्संरचना कार्यक्रमले जोड दिएका मुख्य विषयहरू निम्नलिखित छन्ः</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />मानव साधनकोविकास गर्ने,&nbsp;</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />नेपाल राष्ट्रबैङ्ककोनियमन व्यवस्था र निरीक्षण तथा सुपरीवेक्षण प्रणालीलाई अझ बढी सशक्त एवं प्रभावकारी&nbsp; &nbsp; &nbsp; &nbsp; &nbsp; &nbsp;बनाउने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />बैङ्ककोकार्यका आधारमा साङ्गठनिक पुनर्संरचना गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />बैङ्कलाई कम्प्युटराइज गर्ने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />बैङ्ककोलेखाप्रणालीलाई अन्तर्राष्ट्रिय मापदण्डअनुरूपकोबनाउने,</p>



<p><img src="https://s.w.org/images/core/emoji/14.0.0/72x72/1f449.png" alt="👉" class="wp-smiley" style="height: 1em; max-height: 1em;" />बैङ्ककोकार्यलाई सरल, सहज बनाउँदैकेन्द्रीय बैङ्कलाई चुस्त बनाउने आदि ।&nbsp;</p>



<p>नेपाल राष्ट्र बैङ्कको सङ्गठनात्मक संरचनामा परिवर्तन गरी मुख्य चार किसिमको कार्यगत आधारमा वर्गीकरण गर्ने काम भएको छ ः मौद्रिक तथा विनिमय नीतिको सञ्चालन, बैङ्क तथा वित्तीय संस्थाको नियमन तथा सुपरीवेक्षण, सहायक सेवा एवं मानव संसाधनको क्षमता अभिवृद्धि रहेका छन् । बैङ्कको कामकारबाहीलाई चुस्त र छरितो बनाउन, कर्मचारीको उत्पादकत्व बढाउन तथा कर्मचारीबाटै गुणस्तरीय सेवा प्रदान गर्न विभिन्न चरणमा स्वेच्छिक अवकास योजना कार्यान्वयन एवं नियमित अनिवार्य अवकास योजना लागू गरियो । नयाँ कर्मचारी विनियमावली, २०६२ लागू गरिसकेको र त्यसको समयानुकूल संशोधन समेत गरिँदैछ । विदेशी मानव संसाधन सल्लाहकारको सहयोगमा मानव संसाधन विकासका लागि योजना, तालिम, जनशक्ति स्तर पहिचान र विकास जस्ता कार्यहरू भइरहेका छन्। NRB को सुपरीवेक्षण कार्यलाई प्रभावकारी बनाउन सुपरीवेक्षण विनियमावली, २०५९ Offsite/Onsite Mannual तयार गरी कार्यान्वयन गरिएको छ । नेपाल राष्ट्र बैङ्कको लेखापरीक्षण कार्य अन्तर्राष्ट्रिय मापदण्डअनुसार समयमा नै सम्पन्न गरिएको छ । IT/MIS प्रशासन सार्वजनिक प्रशासनसम्बन्धी पत्रिकालाई व्यवस्थित र प्रभावकारी बनाउन विदेशी Consultant को सहयोगमा विभिन्न सुधार कार्यक्रम सञ्चालन गरिएका छन् । दोस्रो चरणको कार्यक्रम अन्तर्गत लेखाप्रणाली व्यवस्थित गर्न ७ जना चार्टड एकाउन्टेन्टको कार्यदल गठन गरी आवश्यक पूर्वाधारहरू तयार गर्ने काम भएको छ । नेपाल राष्ट्र बैङ्क ऐन, २०५८ कोदफा ८६(क) देखि ८६(ठ) सम्मका प्रावधानहरू थप गरी बैङ्क तथा वित्तीय संस्थाहरूलाई समस्याग्रस्त घोषणा गर्न सक्ने अधिकार केन्द्रीय बैङ्कलाई प्रदान गरिएको छ । नेपाल राष्ट्र बैङ्कको स्वामित्वमा रहेका राष्ट्रिय बिमा संस्थान, पूर्वाञ्चल ग्रा.वि.बैङ्क, नागरिक लगानी कोष आदिको सेयर विक्री गरिएको छ । दामासाही सम्बन्धी ऐन, २०६३ तथा सम्पत्ति शुद्धीकरण ऐन, २०६४ जारी भई लागू भएका छन्। केन्द्रीय बैङ्कको कर्तव्य तथा उतरदायित्वलाई जिम्मेवारीपूर्वक निर्वाह गर्न नेपाल राष्ट्र बैङ्कको रणनीति योजना २००६–१० तर्जुमा भई कार्यान्वयनमा आएको छ । यसमा NRB को भिजन, मिसन, उद्देश्यहरू, रणनीतिहरू, कार्यहरू तथा कार्यसम्पादन मूल्याङ्कनहरू राखिएका छन्।</p>



<p></p>
]]></content:encoded>
					
					<wfw:commentRss>https://subediamrit471.github.io/letslearn/2020/01/12/metro-citys-should-make-road-with-protection-in-mind/feed/</wfw:commentRss>
			<slash:comments>0</slash:comments>
		
		
			</item>
	</channel>
</rss>
